<div id="header_image">
    <img src="../img/logo-vettoriale-GRANDE.jpg" />
</div>
<div id="descr_corso" style="background-color: rgba(83, 178, 187, 0.5)">
    <h2>Cos’è il format narrativo e il programma Hocus &amp; Lotus?</h2>
    <br />
    <p>My Labs è nella Rete di Eccellenza Hocus &amp; Lotus dove si possono imparare le lingue, sin da piccoli, con una Magic Teacher certificata. Da My Labs s’impara l’inglese con un’insegnante bilingue, tramite il format narrativo, un modo ecologico e più vicino possibile all’apprendimento della propria lingua madre, senza traduzione  o memorizzazione di elenchi di vocaboli e regole grammaticali. Il format narrativo è un metodo psicolinguistico per l’apprendimento delle lingue, sviluppato della Prof.ssa Traute Taeschner all'Università La Sapienza di Roma. Cofinanziato dalla CEE, in collaborazione con RAI fiction, Musicartoon e la Provincia  Autonoma di Bolzano, questo metodo pluripremiato costituisce oggi una rete per la diffusione delle lingue e del bilinguismo in Europa. Tradotto in cinque lingue europee, il format narrativo è l’unica metodologia scientificamente provata durante oltre 35 anni di ricerca e rappresenta un modo efficace di imparare le lingue per tutti i bambini, compresi quelli stranieri e/o italiani con difficoltà di linguaggio, Bisogni Educativi Speciali (BES) o Disturbi Specifici di Apprendimento (DSA).</p>
    <br /><br />
    <h2>Come s’impara una lingua straniera con il format narrativo?</h2>
    <br />
    <p>Durante il format narrativo i bambini ascoltano, ripetono e vivono, attraverso la mimica, i gesti e il canto, le storie dei due simpatici protagonisti Hocus e Lotus e dei loro numerosi amici. In questo contesto di condivisione, in cui l’Insegnante <em>per magia</em> parla e comprende solo la lingua inglese, i bambini assimilano gli elementi e le strutture della lingua straniera e capiscono i contenuti delle storie dal contesto, grazie alla loro immaginazione, intuizione e capacità innata di associazione. Insomma, proprio come si impara la lingua madre! Ma il divertimento non finisce qui: dopo “l’acting-out" gestuale e il minimusical, con ritmi e melodie che facilitano la memorizzazione delle strutture linguistiche, si passa alla lettura condivisa delle storie con i Dinobooks per concludere con la visione dei buffi cartoni animati. Ecco che il format narrativo coinvolge tutti i sistemi percettivi e conoscitivi del bambino, per un apprendimento profondo attraverso esperienze multi modali.<br />Inoltre, il programma Hocus &amp; Lotus comprende materiali audiovisivi (CD con le canzoni delle storie e DVD con i cartoni animati) creati affinché i genitori possano offrire ai loro figli quante più occasioni possibili di esposizione alla lingua inglese nell’arco della giornata, moltiplicando così in modo esponenziale l'effetto dei format vissuti in gruppo.<br /><br />Per ulteriori informazioni sul metodo del format narrativo  e il programma Hocus &amp; Lotus, visitate il sito: <a href="http://www.hocus-lotus.edu/" target="_blank"><strong>www.hocus-lotus.edu</strong></a>.</p>
</div>
<div id="header_image">
    <img src="../img/logoMagicTeachers.jpg" />
</div>
<div id="mid_descr">
    <h2>Ecco i corsi di H&amp;L English per gruppi di 8-10 bambini:</h2><br />
    <p><span>Little Dinocrocs (English 1° livello play)</span>: per bambini dai 4-6 anni ai primi approcci con la lingua straniera. Il programma si basa sui format del primo livello con una progressione graduale di storia in storia secondo i ritmi d’apprendimento dei bambini. Il programma verrà integrato da giochi e attività di gruppo.<br />La frequenza richiesta è di un’ora a settimana per 30 lezioni complessive.</p><br /><br />
    <p><span>Junior Dinocrocs (English 1° livello)</span>:  per bambini dai 7-10 anni, dalla 2° alla 5° classe primaria. Il programma prevede i 6 format del primo livello, con progressione di storia in storia dopo almeno cinque ripetizioni, per un adeguato apprendimento dei contenuti. Il programma include la lettura condivisa dei Dinobooks, oltre a giochi e attività di consolidamento.<br />La frequenza richiesta è di un’ora a settimana per 30 lezioni complessive nell’anno scolastico.</p><br /><br />
    <p><span>Junior Dinocrocs Intensive (English 1° e 2° livello)</span>:  per bambini dai 7-10 anni, dalla 2° alla 5° classe primaria, particolarmente interessati ad un apprendimento intensivo della lingua inglese. Il programma prevede i 12 format del primo e del secondo livello, con progressione di storia in storia dopo almeno cinque ripetizioni per un adeguato apprendimento dei contenuti. Il programma verrà arricchito dalla lettura condivisa dei Dinobooks e da giochi e attività di consolidamento.<br />La frequenza richiesta è di due ore a settimana per 60 lezioni complessive nell’anno scolastico.</p><br /><br />
    <p>Inoltre, <span>My Labs offre anche corsi di</span>:
        <br />- H&amp;L Francese (su richiesta di gruppo con minimo 6-8 bambini)
        <br />- H&amp;L Italiano (su richiesta per gruppi di bambini stranieri o con ritardo del linguaggio)</p>
</div>
<div id="info-wrap">
    <div id="timetable">
        <h2>Orari</h2>
        <p>Pomeridiani da concordare in base ai gruppi di età (vedi <a href="http://mylabs.it/blog/wordpress/">News</a>)</p>
        <h2>Età</h2>
        <p>dai 4 ai 10 anni</p>
    </div>
    <div id="info">
        <p>Per qualsiasi domanda riguardante il corso mandare un messaggio a Laura su WhatsApp allo <a href="tel:+393387943903">(+39)338 7943 903</a> o via email a <a href="mailto:laura.bravar@gmail.com">laura.bravar@gmail.com</a></p>
    </div>
</div>